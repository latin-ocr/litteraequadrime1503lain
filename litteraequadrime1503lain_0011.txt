CCXCVII

josephus de Acosta
Patri Ignatio de Loyola.
Methymna Campi, 31 Maji [1554] ¹.

IHS

Admodum R.d<³ in Christo Pater.

Gratia et pax Christi Jesu Domini nostri Paternitatis tuae
menti adsit et illabatur semper.

Beneficiorum, quae in nos ² Deus Opt. Maximusque conferre
dignatus est, iniunctam commissamque, Pater obseruande, ra-
tionem accipe. Atque illud in primo limine obuium est, quod
summa ipsa Maiestas, ex proximo iubilaeo a Sanctissimo Patre
nostro Julio tertio nuper edito, praestitit nobis. Is igitur ⁵ cum
tam benignissima clementia, quam clementissima benignitate
afflueret, inter complures alios, qui domi nostrae sunt confessi
de peccatis, huc adiit quidam, qui viginti quinque abhinc annis
ne semel quidem confessus est; itidem qui bis e Religione fue-
rat egressus3 ad haec idem, proh dolor, homicidium patrarat:
at Pater omnipotens hominis tantopere agitare ac mouere ani-
mum [coepit]‚ tantumque, cum doloris tum etiam deuotionis et

¹ Autographae‚ duplici folio, nn. 147 et 148. Animadvertendum vero est eas non in
volumine 1554 sed sequentis anni reperiri. Desideratur anni scriptio, sed proculdubio
anno 1554 sunt ascribendae, namin illis de prima Congregatione Provinciali S. J. in Hi-
spania ut de re proxime elapsa fit sermo. Vide POLANCI Clzrom'con, t. iv, n. 828. Notan-
dum praeterea has litteras ab adolescente 15 annorum et in usu linguae latinae tirone
lucubratas fuisse, quod vel ex ipsa stili ingenua simplicitate mendisque frequentibus
facile perspici potest.

2 In ms. Quae in nos beneficia Deus etc.
3 Sc. Deus Opt. Max.

