AN. 1555 393

versatus, domestico quodam patre consulto, postquam profes-
sionem nostram probe edoctus est, ad spiritualia exercitia sese
statuit conferre, ingressurus nimirum Societatem si subinde
admittatur. Nec vero hominem moratur res praediues, quam
possidet, nec aliud quidquam deterret. Populi autem pia aedifi-
catio crescit in dies; hac praesertim hebdomade sacra mirum
in modum fuerunt delectati, conspecto monumento officiisque
diuinis, quae tono mediocri, sic enim praescripserat Ρ. noster
Franciscus ¹, sumus modulati. Cui mercatores populares ma-
xime institerunt, concionatorem aliquem Societatis efflagitan-
tes, eX quo hominum affectionem iuxta ipsius doctrinam facile
est aduertere.

Porro Patres ac fratres de salute bene habent et omnino in
iisdem pergunt studiis ac negociis; necnon et aedificii nostri
opus foeliciter sese habet: cui hoc vere summam manum, Do-
mino annuente, fore imponendam credimus.

Det nobis Christus optimus maximus in Ρ. Tuae obedientia

integra persistere, quem vt dignetur conseruare in sui maius
seruitium semper precamur.

Methymnae Campi, 4 Kalendas Maias 1555.
Filiolus minimus et indignus P. T.‚

JOSEPHUS DE AcosrA.

Superscrz'ptz'oz'n quarta pagina: † Admodum R.d0 In Xpo.
Patri, Patri Ignatio, Praeposito Generali Societatis Jesu,
Romae.

Alia manu: 1555. Methymna Campi, Quadrimestres, Maii.
Manet vestigium cerae et sigilli.

¹ P. Franciscus de Borja. Vide supra, pag. 373.

