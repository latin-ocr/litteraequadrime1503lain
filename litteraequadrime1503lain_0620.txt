614 LllTERAE QUADRIMESTRES

nes, maiorem nobis animum addunt. Nuncque demum maxime
confidimus futurum aliquando, vt, si vsquam locorum, hic et
celebretur et floreat Societas, nec solidiora desideramus argu-
menta quam istos (cum Domini negotium geramus) continuos
insultus, quibus Vndique obruimur; difficilia enim sunt (vt trito
prouerbio fertur) quae pulchra. Quandoquidem qui discordia-
rum, litis et malorum omnium est author, et bonorum pertur-
bator, ac euersor, salutis hominum osor, praeuidens quodamn
modo fructus, qui hinc in horreum dominicum augeri poterunt,
nullum non pro more suo mouet saxum vt nos deturbet: ingens
ille draco rufus, continuo stat ante mulierem parturientem, vt
statim partum ipsius deuoret, sed, eo inuito, in coelum rapie-
tur partus‚ nec poterit mulierem ipsam aquis obruere, diuina
eam protegente gratia.

Omnium certe conciliauit animos, ut pusillum gregem di-
scerpant et disperdant, quemadmodum vobis aliqua ex parte
innotuisse arbitramur. Omnia tamen per Dei gratiam adhuc
integra sunt. Mitto quod antea ita commonisset et senatum et
theologos, vtjnon erubescerent palam et publice proclamare nos,
flagris per compita caesos, profligandos esse. Sed et tum qui
iuxta summorum Pontificum statuta murus aeneus nobis erat
et contra omnes aduersas calumnias esse debuerat, adeo insen-
sum reddidit, vt non solum non auxiliatrices manus exhibuerit,
verum et conatus nostros et institutum funditus et euertere et
delere sit conatus3 quod cum dudum alta mente repositum
asseruaret, tametsi multoties variis ostendisset argumentis,
nondum tamen attentare fuerat ausus, donec se tanquam inex-
pugnabili propugnaculo sorbonica censura instructum senserit.
Tum demum, quasi solidissimis fundamentis innixus, aduersus
imbelles omnem Vim suam atque alienam experiri non dubita-
uit. Contra ius omne in ius conuocando‚ vbi neque ius locum
Vllum habuit. Quid? pulchrum enim fuit eius vicariis insontes,
indicta causa, probris statim ac contumeliis pene infinitis ve-
xare, lacerare ac discerpere, hypocritas, schismaticos, conuen-
ticularios, nouarum sectarum authores vocitare. Quid postea?
Censuras ecclesiasticas Vltro citroque fulminare, carcerem mi-
nitari, et interminare cum imploratione armorum saecularium
ne in posterum vel religiosos vel fratres nos diceremus aut vllo
pacto Religionis formam obseruaremus iuxta ritum instituti

