488 LITTERAE QUADRIMESTRES

quantus sit feruor, quantus quoque numeruS, ex aliis cognitum
est literis. Haec nostra sunt, RQ Pater.

De Siracusano uero collegio illud unum est admonendum,
uno abhinc mense Patrem Philippum Cassinum una cum fratre
eo profectum esse, coepisseque concionari maximo cum populi
applausu: qui quidem certissima iam amoris erga Societatem
indicia non pauca praebuit. Eorum, qui lecturi sunt, aduentum
auidissime expectant, qui breui, ut eorum satisfiat uoluntati et
ardentissimis uotis, mittentur.

In Itala quoque oppido eadem sunt concionum, confessio-
num et lectionum exercitia, nec parua cum fruge: iam enim
confitentium et communicantium numerus nonnihil adauctus
est. Verumtamen quoniam, urgente fame, templum pro more
frequentare non poterant, id imprimis curandum fuit R.d0 P. Da—
nieli ¹, qui vnus ibi est, cum fratre graecae latinaeque linguae
professore, ut fames tanta, si quomodo fieri possit, subleuetur.
Quapropter, quaesitis hinc inde eleemosynis, saepe pauperum
inopiae subuentum est, ita ut multi, qui morti iam proximi
erant, sint quodammodo in uitam restituti; palam enim fereba-
tur multis ea causa moriendum fuisse, nisi eo pane, quem diui-
nitus missum esse confitebantur, refecti nonnihil essent. Sed
iam finem scribendi faciam, si unum illud, quod totius epistolae
caput est, addidero, ut Ρ.ῐὶὶς T. apud Deum obnixissime prece-
tur, ne suorum seruorum in futurum opera vti dedignetur.

Messanae, XV Kal. Junii anno 1555.

Ex commissione R.di Patris Rectoris.

R. Ρ. Τ.

tuus in Christo humillimus seruus,

FRA NCISCUS STEPHANUS ².

¹ P. Danieli Pae'ybroe‘k a Teneremonda vel Denderamonda. “Messanam ubi attigit,
a Joanne Ossa-io, cui Italense Sacerdotium obvenerat, expetitus, cum potestate Italam
venit. Siciliae oppidum prope Messanam, Basilianorum Monasterio ibi a Rogerio et
filio ejus constructo, olim obnoxium. Mira plane sunt, quae Pater Daniel ibi peregerit.
Monachus admonendo, hortando, obtestando ex bonis optimos fecit. . Oppidanos vero
Monaclzis conciliavit, et crebris concionibus a morum licentia deterritos ita emenda·
vit, ut ad pristinam nascentis religionis christianae innocentiam traduxerit„ Acume-
RA, Provinciae siculae S. J. ortus etc„ p. 1, c. ν, n. xxxv. Vide etiam ibidem n. xxxvl-
SAccnixi, Historiae S. J. pars secunda, lib. 11, nn. 93 et 934 et Litterae ,Quadrimestrea
t. 1, pag. 28, annot. 1.

Ξ Primum autographum exemplum totum est manu Patris Stephani, in altero vero
sola subscriptio a verbis Ex commissione.

