682 LITTERAE QUADRIMESTRES

a primis (ut dicitur) unguiculis designauerant, confessi sunt;
ita ut non abs re escam bonorum confessionem appellare possi-
mUS‚ quod, uidelicet, ea homines capiantur, ut harno pisces.
Caetera huius generis praetereO, nec commemorare aggredior
quarn multi, a perditis moribus pessimaque uita reuocati, sa-
cramentorum praesidio se muniant, cuius rei euidentissimum
inditium est deuotorum numerus maior, qui singulis diebus do-
minicis ad sacramenti mensam accedunt. Quidam, cum in ex-
tremis laboraret, noluit alio quarn Patri nostro confiteri; tanto
erga nos amore ducebatur.

Non paruam quoque eodem ipso tempore spiritalem utilita-
tem hauserunt nostri scholastici. Nam omnes, quibus per aeta-
tem licuit, sanctissimum Eucharistiae Sacramentum sumpse-
runt tanta cum modestia, ut non defuerint qui dicerent propen-
siores iam pueros ad uirtutem esse quam senes. Miri sane sunt
progressus, quos cum in literis tum uero in spiritu faciunt. Nam
ut omittam eos singulis mensibus confiteri, necnon prouectio-
res frequentius sacramentum suscipere, sunt etiam nonnulli,
qui diuini amoris inflammati desiderio, fratres, sorores (sed
quid dico sorores?) imo et patres suos ad honorem cultumque
diuinum cohortentur3 hoc saltem unum possum confirmare: ui-
rum quemdam prouectae iam aetatis increpatum a fratre suo,
qui nostras frequentat scholas, quod chartarum ludo nimis
uacaret, ludum omisisse aut saltem a ludo praesente fratre
abstinuisse.

Tres iuuenes, absolutis primae hebdomadae exercitiis, quae
R. P. noster Joannes Baptista ¹ eis ministrauerat, se religioni
nostrae uouerunt atque dedicarunt; at Pater noster, optimum
factu ratus si eorum ingressum differret, noluit statim aditum
illis praebere, donec ¹aliqua constantiae eorum signa experire-
tur; tempore enim ingenium hominis dignoscitur et turpius
eiicitur quam non admittitur hospes. Ipsi, semper in eadem sen-
tentia permanentes, confitentur singulis diebus dominicis.

Duo sunt ex nostris scholasticis, qui praeter caeteros re-
ligionis nostrae habitum induere se uelle profitentur, quorum
alter a suis impeditur, quominus uoti sui fiat compos, quod
factum, quoniam auditu iucundum existimo, silentio praeter·

¹ P. Joannes Baptista Viola. qui superintendens Collegii erat.

