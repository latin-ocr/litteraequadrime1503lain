ΛΝ. 1554 100

omnium, cum foris in scholis versabatur, erat familiaritas et
consuetudo. Caeterum huius universitatis doctores praeclari,
tum propter summam erga nos charitatem, tum ut omnes nos
doceant, quaestionibus libenter intersunt: unus maxime frater
Dominicus ¹, qui publice in scholis hora vespertina sacram
theologiam profitetur: doctus quidem, honestus, et probus vir,
nosque in Christo maxime diligit: quem nostrorum praeclaram
modestiae virtutisque servatam normam, non amisso animi ar-
dore ingeniique acumine inter argumentandum, apud fratres
suos domi maxime laudasse nobis nunciatum est.

Ad Christi doctrinam, quam palam in templo docemus (quae
summa Dei opt. est bonitas) frequens populus concurrit. Ad
audiendas confessiones, etsi multo plures essemus, omnibus
satisfacere non possemus: tanta est hominum poenitentium co—
pia, qui maximo animi ardore ac desiderio, ut peccatorum onere
eleventur ac reficiantur, ad nos veniunt. Item ad homines ae-
grotantes visitandos adeo nos petunt, ut, si id curaremus, vix-
aliud opus praestare possemus Duo huius oppidi cives in domo
nostra in bonis spiritualibus se exercuerunt3 qui tantum in vir-
tute, cognitione sui, Deique ope, brevi tempore profecerunt, ut
in hac re maxime sit Christus opt. laudandus: quos, quia noti
omnibus sunt in hac civitate (Deo opt. max. auxiliante), multos
ad verum Christi cultum ac pietatem, veluti hamo pisces, ca-
pturos speramus, Ille, qui eos vocavit, et in vita christiana con-
spicuos, et in suo obsequio in dies perfectiores reddat, nosque
omnes uno animo pares, utcumque velit, efficiat. Praeclaris
tuis obsequiis assiduisque in Deum orationibus, admodum
ΗΜ Ρ., nos omnes, quos in Christo summopere diligis, iuva.

Salmanticae, 18 cal. Januarn 1554.
Ex commissione Patris Fernandez ²,
inutilis servus,

FERDINANDUS GOMEZ.

Superscrz'ptz‘o ln secunda pagina. IHS. Admodum R.d0 in

anni aestatem praefectus. Vide Pomm-m chronicon, t. 111 et 1v, ubi de Collegiis Sal
manticensi et Cordubensi agitur.

¹ Fr. Petrus de Sotomayor. Vide Forma Clzron„ t. lv, 11. 816.
‘2 Frequentius reperitur scriptum Hernamlez.

