662 LITTERAE QUADRIMESTRES

les confessiones auditae fuerunt, non sine mediocri confitentium
dolore, ac emendationis proposito. Haud repetam (quoniam ar-
bitror te alias certiorem factum fuisse) multos homines matro-
nasque confessionem atque sanctissimi Christi corporis sum-
ptionem frequentare, non solum, inquam, aliqui diebus domini-
015, verum etiam bis terue in hebdomada, magna quidem homi—
num aedificatione. Subticebonc aliquos adeo se sub Patrurn
spiritualium obedientia subiecisse omnibus in rebus, nihil vt
penitus absque ipsorum consilio et sententia agant? ita vt mul-
tos religiosos superent. De quotidianis vero rebus veluti discor—
des reconciliare, errantes in viam reducere, homines a Dei
offensis auocare, et huiusmodi similia, non verba faciam, forte
ne tibi molestior sim, R. P.

Nunc quae ad collegium. Primum, externorum scholastico-
rum numerus in dies augetur, ex quorum nonnullis magnus ex-
pectatur fructus. Deinde scito quemdam optimae spei adole-
scentem ex his, qui frequentant nostrum ludum, superioribus
diebus ingressum esse domum vt inter Societatis fratres con-
numeretur, qui, praeter caeteras partes, Vtcumque in sermone
literisque graecis versatus est: qui necdum prioris probationis
dies compleuit; nonnulli quidem alii sunt qui tradere se Socie-
tati exoptant.

Domi sumus iam tredecim: sed sunt quinque ex Patauino
Collegio, qui per aliquot dies hic commorabuntur vel quousque
placuerit obedientiae, ex quibus alii in humanitate atque rhe—
torica se exercent, alii in grammatica, alii res domesticas agunt;
omnes autem in spiritu Domino seruiunt3 de quorum Vita et mo-
ribus non possum non bene dicere. Sunt enim diuina gratia, Vt
mihi quidem videtur, pacifici quietique et in verbis atque actio-
nibus aedificatiui. Deus omnipotens et misericors nos custodiat
ac conseruet, atque Vt in virtutibus omnibus proficiamus gra-
tiam suam benigne nobis elargiatur.

Tuis, Reverende Pater, nos omnes orationibus humiliter
commendamus.

Venetiis, ,decimo tertio calendas Octobris 1555.
Ex P. Rectoris praecepto.

Tuae R.de (sic) indignissimus ac minimus in Xpo. filius.

ALUUISIUS NAPIS.

