AN. 1555 637

processio, me rogarint et impetrarint3 qua ratione factum est
vt decimo quarto Julii in eadem vrbe bis de pauperum subuen-
tione concionem instituerim. Nec hoc iterato officio ciues con-
tenti, mihi vniuersas vitae commoditates offerunt, si apud ipsos
commorari placeret; nam antea D‘nus Praepositus D. Virginis,
Vicarius Generalis R.di Abbatis coenobii D. Amabilis ¹, penes
quem deligendi in Aduentum Ecclesiastae auctoritas est, mihi
proximo Aduentu concionandi munus obtulit. Cui respondi
Rmum. Episcopum iam fidem dedisse BiliomensibuS. Itaque de-
cimonono Julii D.nus Praepositus Euscopiae apud Episcopum
pransus, persuadere Episcopo nititur, vt, vel Aduentu, Vel
Quadragesima proxima, mei concessione Ryomensibus gratifi-
cetur. Verum Episcopo fidem Biliomensibus seruante, repulsam
passus, hinc Biliomum ad me venit, accepta tamen ab Episcopo
pollicitatione se mei copia cum suis conciuibus Ryomi aliquo·
ties potiturum vel ante Aduentum. Hinc accidit vt Biliomenses
pia quadam aemulatione aduersus Ryomenses contenderint. At
Episcopo praeside freti sedatiores euasere.

Vigesimoprimo Julii Biliomi concionatus bis, postridie, ro-
gatus a D.¹¹0 Praeposito Ryomensi, in pago Estendeul ² (dies
erat sacer D. Magdalenae) concionem habui, ex proximis pagis
compluribus in mei gratiam confluentibus. Feriis D. Jacobi
Maioris ante meridiem Biliomensibus Euangelium exposui.
Proximo die dominico, vigesimo octauo Julii‚ binas Issorii ‘³
conciones habui. Cui Vrbi adeo gratus fui, vt a ciuibus domum,
vitaeque impendia, denique liberale stipendium, offerentibus,
ad perpetuam moram inuitatus fuerim, obsecrantibus etiarn me
in proximum Aduentum. Verbis sane consequi nequeam, quam
mirifico me affectu ac honorifico studio Biliomus, Ryomus,
atque Issorium prosequantur. Primo Augusti in aede D. Lupi
concionatus sum apud Biliomenses3 die vero dominico, quarto
Augusti, post prandium in summo templo Biliomi3 post ve-
spertinum officium apud Montem Morinum, rogatus a Domina,
concionem habui.

Quinto Augusti literas a Ryomensibus accepi, quibus in As-
sumptionem Beatissimae Virginis me efflagitabant, apud quos,

 

 

1 saint-Ama nt-Roclze-Savz‘ne?
‘2 Sic: Estandeuil.
5 Issoire.

