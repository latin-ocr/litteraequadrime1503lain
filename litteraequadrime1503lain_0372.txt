360 LITTERAE QUADRIMESTRES

prompsisset, non tamen, Christo secum belligerante, expugna-
ri potuit, nec quibuslibet assentationibus flecti. Sperat haec
mater ut, quemadmodum suae filiae lapsum concitauit, et singu-
lorum membrorum ac totius corporis congeriem diruit et ani-
mae, cuius splendidissimum domicilium deturpauit, postquam
lubricum iter strauerit et ad illud medium conculcandum filiae
suasit, cum uix uestigia quis ibidem premere potuisset, sic
eius reparationis fore adiutricem confidit. Filia namque ita
materni obsequii hactenus obseruatrix fuisse uidetur, ut num-
quam sit matri (matre testante) merito in suspicionem inciden-
dum, quin in posterum eius quam primum paruerit dictis. Quis
aliquando, Rde Pater, tantis diuinis beneficiis dignas persoluere
ualeret grates?

Transferam me ad conciones, ad lectiones tum diuinas tum
humanas. Rdus Pater Rector diebus festis concionatus est, et a
prandio Paulinam lectionem non omisit, et ea doctrina, quam
piissimum Jesum ei elargitum esse non ignoras. In maiore quo-
que ecclesia huius ciuitatis Ferrariae eumdem Patrem concio-
nes habuisse non te fugit, quibus nunc duo millia, et nunc (non-
nullorum arbitrio) tria millia auditorum interfuere3 miror tot
auditores eo tempore, quo tum ex multis, tum ex paucis, pluri-
mos corporis potius satisfaciendis desideriis incumbentes, quam
animae, ultro citroque discurrentes quodammodo decipere ui-
deas, nullum huius simile factum accepisse memini: res sane
consuetudinem uincens. quorumdam opiniones superans esse
uidetur, unde Spiritum Sanctum fuisse authorem aperte concipi-
tur. De his, quoniam latius T. R. P. certiorem reddidi, ulterius
progredi si desiuerO, expedire reor.

Verumtamen unum illud subiungam, quod multis laboribus
susceptis in Ducali Palatio consecutum perspexi, si rem ipsam
prius, prout gesta fuerit, paucis explicuero. Post duos dies, quos
audiendis confessionibus Illmae. Ducis filiarum et nobilium mu-
lierum famularumque atque aulicorum N. Pater consumpsit,
ingenti devotione Illma. Dux ¹ cum confessis, tribus sacris ce-
lebratis (erat enim solemnitas Natiuitatis Domini), Sanctissimum
Sacramentum percepit. Id autem non celabo, quod praetermis-
sum esse senties. Consueuerat noster Pater, praemissa concio-

¹ Renata,Fcrrariae Ducissa. Vide POLANCI Clzron„ t. IV, n. 142.

