390 ” LnrmzAE QUADRIMESTRES

rauit. Magnus fuit tunc confitentium et communicantium nu-
merus, qui rursus ad festum paschatis confessuri ad nos redie-
runt, quorum votis facile satisfactum esset, nisi paucitas obsti-
tisset sacerdotum3 vbi nunc R, Tua videre potest an fratres no-
stri, qui nudiustertius insignia Magisterii artium suscepere (qui
quidem sunt diaconi et subdiaconi), debeant ocyus ad sacerdo-
tales quoque ordines promoueri vt, quemadmodum nunc ger—
manicis concionibus populum instruunt, ita et in confessioni-
bus eis inseruire sit pietati consentaneum sed id V. Ρ. arbitrio
relinquimus.

Magnus fuit etiam Vtroque tempore alienarum nationum ad
nos concursus, praecipue tamen hyspanorum, et quidem prima-
riorum virorum ex aula Sereniss.ae Reginae Bohemiae ¹, qui-
bus omnibus magna cum eorum et aedificatione et fructu satis-
factum credimus, vt de italis et gallis taceam, quibus ego quo-
que pro mea tenuitate in hac parte dare operam jussus sum.
nam audiendis germanis satis occupabantur R. P. Canisius et
Godanus ². Inter hos omnes fuerunt non pauci, qui in locis, in
quibus linguae commercium non habebant ⁵, sibi barbaris ⁴ diu
commorati, per multos annos confessionis antidoto caruerant3
sed, postquam grauem illam conscientiae suae molem salubri
confessione hic deposuerunt, se abunde consolatos ac laetos te-

stati sunt. Quantum vero aedificetur populus germanicus ex
confessionibus apud nostros sacerdotes factis, fidem facit ipso-

rum qui confitentur admiratio, quod adeo exacte examinentur,
praeter morem suae patriae, qui ⁵ nunc per lutheranismum
passim inoleuit per Germaniam ⁶, quodque sic doceantur et
consolentur in Domino.

Ad haec plurimi pia quadam aemulatione contendunt cul-
tum Dei et ornatum ecclesiae nostrae in dies amplificare. Inter
lios praecipue Sereniss.a Regina Bohemsta, quae, multum So-
cietati nostrae deuota, curauit diuersa altaria pulcherrimis ac

¹ Maria, Caroli V filia, ct Maximiliani ΙΙ, Ferdinandi 1 filii primogeniti, uxor.

’ἒ Ρ. Nicolaus de Floris. communiter P. Godanus, Goudanus vel Gaudanus dictus.

⁵ Verba haec z'n quibus linguae commercium non habebant, perspicuitatis gra-
tia, signo ut hic inserantur apposito, addita suntin margine a Polanco.

4 Verba haec sibi barbaris cancellata videntur a Polanco, qui forte eorumloco
substitui volebat quae in margine, ut annotatione praecedente diximus, scripsit.

3 qui scripserat E1·ardus; sed emendans aliquis scripsit, ut videtur, perperam quae.

6 Vide supra, t. 11, pag. 638. morem hunc descriptum ab ipso Erardo; et Pomnct
chronicon, t. 1v, pag. 241, n. 529.

