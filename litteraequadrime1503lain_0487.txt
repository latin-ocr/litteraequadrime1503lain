AN. 1555 481

idem Pater, diuino instinctu persentiens huic aegroto mortis
oppressionem imminere, ad eum se contulit et quae diuinum
numen suggessit, ei locutus est. Quibus verbis sane aegrotus
mirum in modum emollitus atque contritus, peccata eidem Pa-
tri, gaudio ingenti perfuso, confessus est. Postridie intellexit ei-
dem, sacramentorum pracsidio munito et exornato, summa
cum alacritate maximaque astantium consolatione, ultimum
spiritum Deum abstulisse.

Quidam alius jam diu juri ciuili inhaerens, quem intentum
et assiduum litterarum studium mentis corporisque sanitate
priuauerat. plurima profundebat maledicta et execranda in
Deum conuitia, tamquam utriusque hominis saluti diffidens,
nullum praeter unum <qui profecto in mira perpetuaque patien—
tia diu noctuque ei inseruiuit) suum cubiculum ingredi patieba-
tur. Hoc cum quidam ex nostris rescisset, orationibus Collegii
praemissiS, effectum est ut vir iste, in multo grauiorem morbum
delapsus, sed mollior factus mente, persuaderi pateretur ut adi—
tum praedicto Patri nostr0‚ confessionis audiendae gratia, con}
cederet; quippe qui non confessus plures annos transegerat. Is
igitur usque adeo contritus culpae commissae confessionem
instituit, ut nostri Patris animum ad ardentissimae pietatis affe-
ctum excitaret accenderetque. Ad que-m Pater noster rem di-
uinam facturus eique postulanti Christi corpus subministratu-
rus postea reuersus est. Unde illi tam subita ac repentina mu-
tatio visa est [ut] Deum, ‚quern paulo ante miris iniuriis affe-
cisset, nunc summis et creberrimis laudibus extollere non ces-
saret. Tandem cum iam tactui duris ossibus pellis sola adhae-
reret, facto a Patre sacro de Dominica passione, precibusque
pro ejus dispositione a nobis omnibus oblatis, intra modicum
ternpus spiritum suo Creatori reddidit.

Plurima et varia aegrotorum genera, nonnullosque in custo-
dia publica detentos, Patres nostri frequenter inuisunt, edocent,
consolantur, atque confessione audita in spiritu confirmant.

Patres insuper, alter concionibus diebus sacris ‚ uterque
etiam sacramentorum ministerio studium operamque sedulam
impendunt, eoque factum est ut plurimi frequentia eorum a le-
thiferis criminibus reuocati fuerint. Nec ambiguum est nobis

quin huic ciuitati fructum uberiorem ferrent, si templi commo-
ditas nobis esset oblata.

T. ιιι. 31

