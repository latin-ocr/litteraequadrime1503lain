ΑΝ. 1:355 487

in locis datum est, magna et charitate et fide suo munere sunt
functi. Sunt quidam ctiam alii, qui suis pecuniis emptos multos
panes in uicinos pagos et oppida asportant, eosque gratis pau-
peribus dispensant: ex quo fit ut corporis et animae interitum
multi euadant.

Habes charitatis exempla, nunc patientiae testimonium ac-
cipe. Accesserat nobilis quidam uir, sed sane superbus, in mer—
catoris cuiusdam domurn, ab eo nescio quas empturus merces:
a quo pretium cum interrogasset, quam potuit ille uerbis humil<
limis satisfacere conatus est: Verum tantam non passus uir ar-
rogantissimus submissionem, uix ferendis illum iniuriis affecit,
ac turpissimis sputis illius uultum deturpauit, quod tantum
abest ut moleste grauiterque ille tulerit, ut praeter id nihil re-
sponderit aliud: libenter hoc (inquit) et maiora multa Domini
mei Jesu Christi amore sufferam. Succurrit et aliud non huic dis-
simile exemplum alterius cuiusdam, qui et ipse nostro templo
est addictissimus, cui cum esset cum nobili quodam uiro iudi-
cio decertandum, antequam iudicis conspectum adirent, vir ille
nobilis, turn quod se iniuria lacessitum existimaret, tum maxi-
me quod illum e nostro esse numero intellexisset, spectantibus
plurimis, in pii uiri contemptum coepit interrogare Nicolinus ¹
ne esset? (sic enim nostros illi appellant, qui minus erga nos no-
stiaeque Societatis opera bene sunt affecti); respondit ille, ut
syncerus erat uir et integer: vtinam (inquit) uere Nicolinus es-
sem. At ille: tu huiusmodi curn sis, nonne quos infringam cola-
phos, aut pugnos, aequo animo perpetieris? Cogebatur sane, li-
cet uir perditis moribus, eam confiteri Nicolinis, quam non lau-
dabat, inesse uirtutem. Ille uero, submisse respondens, non
haec (inquit) modo, sed et his plura, diuina gratia, me perpes-
surum spero. Vixque ea dixerat, ac crudelissimas ille in eum
iniecit manUS, et pugnis grauiter caecidit. Sed eo hic mitius le-
niusque responsum reddidit, quo ille magis in eum insaeuierat.
Quare ea, qua erat mansuetudine, respondens, dixit: quidni haec
pro Christo leuissima patiar, qui pro me maxima sustinuit?

Ex his plane paucis, quamuis reliqua silentio inuolttantur,
iarn satis licet intelligere quantus sit spiritualis animarum in
Domino fructus. Ad religionem uero nostram aspirantium

⁴ Nomen nostris Messanensibus impictun eo, ut videtur, quod templum, quo ad
ministeria utebantur, Sancto Nicolao sacrum erat.

