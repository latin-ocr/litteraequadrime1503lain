138 LITTERAE QUADRIMESTRES

inter caeteros, duorum, qui multis annis vixerant sine confessio-
ne, discordes, pro quibus reconciliandis inter se multi magni
nominis viri, etiam religiosi, maximam operam prius frustra
adhibuerant. Complures etiam visi sunt aperte satis vitam suam
corrigere cum non parua aedificatione aliorum: multi quoque,
imo pene omnes , ex parentibus et sanguine mihi iunctis,
inducti sunt et perseuerant in frequentando confessionem et
communionem.

Tornaci ter vel quater praedicauimus in ecclesia parochiali
Sancti Brictii ¹, inter caeteras vel maxima, ad quas conciones
tantus populi concursus fuit, vt vix ecclesia populum caperet,
qui prae angustia cogebatur columnas et altaria conscendere.
Vnde non parum fructus prouenisse subodorati sumus, nam
multi post illas conciones ad nos accurrerunt petituri consilium
pro emendatione vitae, idque persentiens daemon statim procu-
rauit huiusmodi conciones a nobis fieri iterum prohiberi. RduS
cnim episcopus Cameracensis ², qui inhibitionem semel a se fa-
ctam, ad instantiam Rmi Cardinalis Angliae ³ reuocarat, iterum,
-a nescio quibus persuasus, prohibuit ne deinceps aliquis nostrum
concionaretur in sua dioecesi, quod non solum inique tulit di-
ctus Rmus Cardinalis, verum totus fere populus eius parochiae,
quorum capita et maiores nunc sollicitant vt nobis iterum
permittatur concionari, per magnates et alios magni nominis,
apud eumdem episcopum.

Dolebat daemon quosdam aperte satis eripi e suis laqueis.
Quaedam peccatrix, mota (vt ait) huiusmodi concionibus, pri-
stinam vitam exosam habens, ingressa est monasterium Con-
uersarum. Altera, confessione peccatorum suorum P. Quintino ⁴
peracta, illico eodem die et hora, non dico iuit, sed volauit potius
ad idem monasterium: haec fassa est extra confessionem (tam
pudebat suae vitae transactae) se intra viginti annos ne semel
quidem communicasse. Alia, nupta quidem viro in hanc vsquc
horam superstiti, sed cui fidem minime seruauit, nam, non multo
post legitimas nuptias, coepit displicere maritus proprius, et alius

Ι Vide POLANCI Clzrom‘con, t. iv, pag. 311, annot. 3.
²¹ Robertus de Croy.

5 Reginaldus Polus.

⁴ P. Quintino Charlart.

