(508 LtTTERAE QUADRIMESTRES

CDXIX

P. Ignatius de Azebedo (Ρ)
Patri Ignatio de Loyola.
Ulyssipona. l Septembris 1555 ¹.

Jes†us

Reuerende admodum in Christo Pater.

Gratia et pax Christi habitet semper corda nostra. Quam
breuissime exponam his literis, quae singulari Dei opt. max.
beneficio per quatuor hos menses gesta sunt in hoc Ulyssipo-
nensi collegio, et in praesentia geruntur.

Principio igitur integra omnes ualetudine sumus, nec animo
minus quam corpore ualemus. Bona pars temporis (vt alibi scri-
ptum est) confessionibus audiendis, concionibus ad populum ha-
bendis scholasticisque occupationibus impenditur. Magnum est
omnibus diuinae quaerendae gloriae studium, et suae quisque et
proximorum saluti diligenter consulit, quo omnis Societatis
spectat industria. Diebus dominicis ac festis conciones crebrae
habentur domi nostrae in magna auditorum frequentia, nec cum
minore animarum utilitate, quibus de more absolutis, multi
eorum qui audiunt, sese ad eucharistiam ardenti quodam desi-
derio comparant: quod nonnulli faciunt singulis hebdomadis,
alii uero frequentius; quibus cum satisfieri non possit (magnus
enim fit hominum concursus), in profestos dies confessiones dis-
l'eruntur, quamquam his etiam diebus multis occupationibus
Patres teneantur, scholasticorum confessiones audientes. Cae-
terorum autem, quorum nuper memini, charitas non vulgaris
moram omnem et molestiam patienter ferre solet: expectant be-

 

 

¹ Apographum in folio duplici, n. 5‘38. Ex vol. anni 1556.

