272 LITTERAE QUADRJMESTRES

GCGLII

Franciscus Stephanus
Patri Ignatio de Loyola.
Messana, januario 1555 ¹.

,ῖ-

IHS

Gratia Domini nostri Jesu Christi sit nobiscum semper.
Amen.

Quoniam epistolam in longum protrahere non licet, Rde in
Christo Pater, qua praecipis breuitate ea, quae proxime his
exactis mensibus apud nos gesta sunt, exponere nitemur.

Nihil fere noui est, de quo R. tuam certiorem reddamus,
nisi forte nouum illud uideatur, spiritualem profectum non stare
solum, et durare eo feruore, quo aliis literis accepisti, sed etiam
in dies nouo quodam ac feruenti spiritu crescere in Domino,
latiusque extendi. Concionum et lectionum,quae in templo soli-
tae sunt haberi, idem est ordo, mutata dumtaxat Pauli lectione
in Psalmorum Dauidis, non minus utilem quam gratam, expo-
sitionem. Conciones uero et sacram Eucharistiam et confessio-
nes frequentantium numerus, quamuis antea non minimus exti-
terit, tamen ita est adauctus, ut occupato iam templo ab his,
qui summo mane primum aduentare solent, necnon ipsius
templi ianuis (quem si quis locum consequi possit, non parum
se arbitratur adeptum), multi tamen non sine summo dolore
domum reuerti cogantur, quod nullus iis, ne in tempii quidem
uestibulo, locus supersit: fuit autem communicantium nume-
rus his festis Natalitiis circiter 600. Caeterum, quarn feruens sit

¹ Exemplum, cujus postrema tantum verba “In Genaro... ete.„ sunt manu ipsius
Stephani scripta Constat duplici folio, primo n. 214, altero vero non numerato.

