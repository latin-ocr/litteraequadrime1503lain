AN. 1555 473

Doctrinae christianae lectionem die veneris (quo etiam priua-
tum ad nos sermonem habet) fieri solitam, nuper autem multis
de causis in dominicam translatam, cum occurrentis Evangelii
perutili enuntiatione iam coepit P. Rector ¹ coniungere. Qua-
dragesimis Dominicis concionatus est, singulis autem mensibus
pueros confitentes audit, sacroque ieiunii tempore compluribus
hominibus, quorum aliqui a decem et quindecim annis non erant
confessi, confessarius extitit3 praetereo temporibus aliis auditas
confessiones plurimas, cum aegrorum priuatim, tum dissiden-
tium antea publice, quamuis multa tentauit, quae necdum per-
ficere valuit. Vt sunt hic omnia litium inimicitiarumque plenis-
sima! Cuidam inter caetera ad necem vsque laeso adversarium
conciliauit: xenodochium, quo multis etiam a confessione fuit,
inuisit saepius: denique tum ex filiis, tum ex parentibus, fru-
ctum expectat in dies vberiorem. P. Petro Prodcachio Ξ confessi
sunt etiarn multi, non sine magna Dei laude et ingenti anima-
rum fructu.

Scholastici sunt centum decem aut amplius, quibus omnibus
cum Vnus P. Petrus sufficere non videretur, visum est P. Re-
ctori vt sibi ascisceret nostrum Antoninum ⁵, qui, cum hoc quod
dico, tum aliis muneribus, iisque variis, sic perfungitur, vt freno
potius quam calcaribus in hoc laborioso cursu egere videatur.
Huius Antonini sinceritas alias abunde satis se manifestabit. De
Antonino habes.

Cognosce de Antonio ⁴², quem arbitror ingentem conuersa-
tionis suae referre Domino fructum, quod partim mihi constat
ex pluribus eius opera ad meliorem frugem se recipientibUS,
imo ex meipso, eius exemplo non mediocriter adiuto, ex patri-
busque idem referentibus. Dubites, si videas, Oeconomumne di-
cas, an concionatorem, an quid aliud, cum et illi iam rei fami-
liaris cura incumbat, et plures verbo Vitae aedificet, templi ex-
truendi ornandique continuam gerat sollicitudinem, non tam
eius, quod oculis patet, aedificii, quam eius, quod intra nos est.
Huius diligentia non minus tibi atque nobis manifesta est.

¹ P. Joannes Laurentius Cavaaezlierus.

2⁸ Sic; eritne hic ille Petrus Pradene. de quo PorANcus in Chronico, t. IV, pag. 22, n.26?v

³ Fr. Antoninus de Henrieis. Vide PoLANCI (Ζήνωνι.) t. 1v, pag. 21, annot. 7.

4 Fr. Antonius a Robore. Vide supra t. 11, pag. 203, annot. 1, et POLANCI clzron.,1oco-
nuper citato.

