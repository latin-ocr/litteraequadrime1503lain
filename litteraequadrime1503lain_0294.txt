288 LlTTERAE QUADRIMESTRES

terea est a Regibus, religionibus quibusuiS, vt quascumque cir-
ca domos, ab aedificatoribus tamen taxatas possint pretio ab
eis taxato emere. Reditus annui huius Collegii sunt sexaginta
mille terunciorum.

At si de Archiepiscopo ¹ loquamur, delectatus quidem est
mirum in modum aduentu Societatis in hanc vrbem, quo tem-
pore parochos omnes et beneficiatos ad se accersiuit. Inter cae-
tera autem, quae illis significauit, hoc etiam in medium addu-
xit, nempe, hanc Societatem suscitatam a Deo optimo maximo
eo tempore potissimum fuisse, quo charitatis feruor apud chri-
stianos Valde multumque tepesceret. Atque proinde magnae
sibi confusioni futurum ut aliunde exteri huc commeent factu-
ri quae ipsi alioqui facere tenerentur. At uero quandoquidem
piissimus Deus Societatem huc attulisset, Patrum eius exemplo
vitam suam morum integritate atque uirtutum splendore insti-
tuerent. Idem ipse praeterea Dominus Archiepiscopus elargi-
tus nobis est tritici eleemosinam, mihi etiam. nihil petenti, im-
mo aliud agenti, suos concessit casus ⁶². Gaudet· a nobis inuisi
atque salutari. Haec ciuitas est omnium huius nostrae Hispa—
niae maxima. Habet vniuersitatem, in qua artes, theologia, sa—
cri etiam canones interpretantur. Conatur etiam alias insti-
tuere cathedras, vtpote iuris Caesarei, medicinae, simul et lin·
guarum. Habet ad haec Collegia tria ³, continentia quidem oc-
toginta collegas: est etiam Sacellum Regium, quo Hispaniae
Reges conduntur; cuius sacrificorum bona pars morum hone·
state et sanctimonia pollent: sunt item bene erga nos affecti:
est etiam hic forum iudiciale Regium, quod Audientia Regia
vocant3 cuius Praeses, Episcopus Auulensis ⁴, nobis amicitia
conjunctus est, qui quidem mihi nudius tertius serio narrauit
decreuisse se mille aureos ducatos Collegio Auulensi instruen—
do dare.

Huius ciuitatis homines sunt nimirum apti doctrinae chri-
stianae recipiendae et eam mire sitiunt: sunt etiam quampluri-
mi, qui vitam virtutibus exornent, vtpote reliquiae illae, quae

¹ Petro Guerrero

² Scilicet. facultatem absolvendi in casibus ipsi Art-hiepiscopo reservatis.

³ Sancti Caecilii seminarium et Collegia Sancti ,Jacobi ct Sanctae Catherinae.
‘⁴ Didacus de Alaba et Esquivcl.

