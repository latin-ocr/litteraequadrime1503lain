AN. 1554 109

que Pater subiungeret nobis concessam esse papalem gratiam,
qua nondum professi a quouis Antistite Dioecesico ad sacerdo

tium promoueri possunt, Episcopus respondit nec ordinem nos-
trum nec priuilegium huiusmodi in Gallia admissum esse, in-
terim innuens facultates seu priuilegia parum prudenter a Pon-
tifice nobis indulta. Iterum Dominus Dumont Episcopum ac-
cessit persuasurus ne saltem nos a sacris repellat ordinibus.
Episcopus respondit se non decreuisse nobis consentire, quia
“si ad sacros ordines eos, ait, admitterem, viderer regulam
instituti ipsorum approbare„. Quin et hanc addidit calumniam,
r(quamquam nescio a quo persuasus) quod theologi plusquam
»quadraginta errores in nostris diplomatibus offenderint, asse-
rens quoque Societatem nostram rem esse nefariam. Illmus. Do-
minus ConsiliariuS, huiuscemodi sermonibus fidem non adhi-
bens, voluit nostra diplomata consulere, in quibus quum nihil
naeui nec atrae notae deprehendisset, Episcopi aedes repetit,
rationem redditurus nostrorum diplomatum orthodoxae inte-
gritatis. Qui quum Episcopum, cum vitae periculo, morbi dis-
crimine conflictatum offendisset‚ noluit huius negotii memo
riam refricare absque probabili persuasionis spe3 sed nobis re—
tulit Episcopum, vbi a morbo plane conualuerit, Romam iter
adornaturum.

Proinde quia Episcopum Facultatis ¹ atque Senatus dilatio
communire hactenus visa est, placuit consuli Montano Patrem
‘nostrum inducere vt Facultas suam tandem pronuntiet senten-
tiam, cui Senatus suam submisit. Mirum est quam hoc Christi
negotium huic christianissimo viro cordi sit quantumque labo-
ris nobis impenderit. Accessit Rdum. Dominum Facultatis De-
canum ⁸², qui fidem dedit se theologos conuocaturum. Adiit bis
celebrem illum concionatorem Doctorem Picardum ⁵, qui So·
cietati omnia tribuit suamque pollicitus est operam. Accessit
Doctorem Democharem ⁴ et Doctorem Pelletarium ⁵, praeci-
pui nominis theologos, alterum Sorbonicum, alterum Nauarri-
cum ⁶, in quorum manibus nostra diplomata versantur, ex Fa-

¹ Facultatis scilicet theologicae.
2’ Nicolaum le Clerc⁴

³¹· Franciscum Picard.
4 Antonium de Monchi vel de Mouchi, qui communiter Dr. Demochares appellabatur.

5 Joannem Pelletier.
Ψ* Scilicet alterum e collegio Sorbonae, alterum e Navarrae.

