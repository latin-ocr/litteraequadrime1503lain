438 LITTERAE QUADRnfflsrfflis

xime sequenti, postquam confessus est, in Collegium nostrum
uenerit, et qui antea tepida quadam uiuendi ratione contentus
erat, nunc maiori feruore se totum tradat exercitiis pietatis.
Alia quaedam foemina confessa est, quae per totos viginti
quinque annos nulli confessario suam conscientiam aperuerat,
non ob aliud nisi quia confessarii ei suadebant ut publice ma-
trimonium contraheret interueniente ministerio sacerdotis: nam
uir, cum quoiam multis diebus uitam degebat, solo clanculo uel
clandestino matrimonio ei fuerat copulatus. Verebatur haec
mulier mirum in modum, si id quod consessas-ii praecipiebant
exequeretur, in summam ignominiam deventuram3 aiebat enirn:
qui me nunc denuo id efficere conspicient, credent haud dubie
nullum antea praecessisse matrimonium, neque me coniugem,
sed concubinam hominis huius hactenus extitisse. Hoc itaque
retinaculo daemonis industria detenta, nulla ratione uolebat
saluberrimo Ecclesiae de confessione praecepto obtemperare.
Venit hoc ad aures cuiusdam Patris nostri, qui magnam dili-
gentiam adhibuit ut haec mulier confiteretur, et ita confessa-
riorum dictis audiret de publice contrahendo matrimonio, ut in
nullam ignominiam huius mulieris. quam ipsa uerebatur‚ res ce-
deret: itaque Archiepiscopum allocutus et eum sacrificum, quem
ipsa ad hoc commodum elegit, eodem modo et eodem loco, quem
ipsa postulauit, negotium peregit, sicque effectum est, ut mu-
lier haec miserrimum statum peccati deseruerit, antequam a
diuino supplicio in eo deprehenderetur. Mulier etiam alia a uiro,
Cum quo septem uel octo annis uitam egerat, fuerat disiuncta,
tum ob imprudentium confessariorum consilium, tum etiam ob
preces quorumdam hominum, qui eam incitauerant ut secum
committeret adulterium. Quae, ut melius tutiusque posset a ma-
riti commercio dissociata permanere, magni criminis semet-
ipsam ante iudicem accusauit, asseuerans se ante matrimonium
quosdam homines suo marito consanguinitate coniunctos co-
gnouisse, et proinde contendebat nullius efficaciae fuisse pri-
mum matrimonium. Cum ergo ad hunc statum res deuenisset‚
ad quemdam e nostris patribus huius rei cognitio peruenit, qui,
statim atque nouit, mulierem conuenit3 ut peccata sua confite-
retur (quod a multis annis non fecerat) suasit, adeoque fuit a
Spiritu Sancto in confessione commota, ut se totam et cuncta
sua negotia in manu Patris posuerit, id >solum executura, quod

