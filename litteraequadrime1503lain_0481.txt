AN. 1:353 475

breuissime potero R. V. perstringam. Atque ab eo initium ca-
piam, quod mortalium animos ad suspiciendam ac admiran-
dam Dei bonitatem maxime impellit, nimirum peccatorum con-
uersione.

Cum igitur vnus Patrum nostrorum quemdam, graui morbo
diu confectum atque pertinaciter huic adhaerentem proposit0;
salutiferam confessionem penitus abdicandi, semel inuiseret3
cumque ipsum tenacem, nec ea mente deducere, nec ullo de—
terrere pacto ualeret, maturitati tandem per aliquot tempora
cedere animo proposuit. Quid? sic ne abiit nos? minime quidem;
nam quadam die idem Pater, diuinum instinctum persentiens
simulque huic aegroto mortis oppressionem absque confessione
timens, ad eum se contulit, et, quae diuinum numen sibi sugges-
sit uerba, libentissime subministrauit. Quibus sane aegrotuS,
mirum in modum deductus emollitusque, factus sanus atque
contritus, peccata eidem Patri, gaudio ingenti perfuso, confes-
sus est. Postera etiam dies Patri nostro maiorem adhibuit oon-
solationem, cum ex quodam praeclare intellexisset huic foelici
aegroto, sacramentorum praesidio munito ac exornato, sum-
ma cum sua uoluntate et alacritate, maximaque astantium con-
solatione, ultimum spiritum Deum abstulisse.

At ut scitu quidem dignissima pernoscas, animo, quaeso,
intenso adesto. Quidam alius iam diu iuri ciuili inhaerens, quem
intentum et assiduum (ut opinor) septem annos literarum stu-
dium mentis corporisque sanitate denudauit, plurima profunde-
bat maledieta, conuitia inaudita quidpiamue atrocius in bonum
Deum, grauida lingua iactare atque ingerere persistebat. Jam-
que ipse omni salute diffidens, nec alium quemquam, praeter
unum (qui profecto in mira perpetuaque patientia diu noctu-
que ei inuigilauit) suum cubiculum ingredi patiebatur. Hoc
forte fortuna, cum quidam ex nostris Patribus rescisset, a cun-
ctis huius collegii fratribus Deum oratum pro istius uesanae,
perditae et durae mentis dispositione ac deductione uoluit. Qui
reuera seruorum suorum preces exaudire nec dedignatus est.
Iste enim homo, in multo grauiorem morbum delapsus, mol-
lior factus est mente simulque deduci ac persuaderi patitur, vt
aditum praedicto Patri, confessionis audiendae gratia, conce-
deret, quippe qui non confessus (credo) plures egerat annos. Is
igitur usque adeo contritus, animique angore affectus, culpae

