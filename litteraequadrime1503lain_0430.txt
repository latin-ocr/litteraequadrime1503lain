424 LITTERAE QUADRIMESTRES

fundamenta, quae temporalia, summa illa bonitas et sapientia
per nos jecerit Placentiae. Nunc uero, cum eadem illa his lite—
ris persequenda sint, est sane quod Deo nostro ingentes gratias
agamus, qui non minus copiosam materiam milii ad scriben-
dum suggerat. Nec enim minori accessione hoc opus procedit
in dies, quam ille ardor fuit, quo felic1ssime inchoatum est. In-
telligunt plane uniuersi ciues quam sit uitae ratio diuersa,
quam diuersus omnium ordinum et actatum conuictus, quam
alia consuetudo. Rarior estjuramentorum abusus, rariores con-
tentiones, rixae, detractiones: quae quidem pestes totam fere
vrbem latissime occuparant jam olim. Diuini etiam cultus ma·
jor cura est quam fuerat proximis his temporibus, cautio item
in omni opere major. Audiuntur ardenti quodam studio Patrum
conciones. Eorum, qui confessiones frequentant, tantus nume-
rus est ut sex patribus, qui domi sunt, exceptis fratribus, uix
liceat per tempus statas preces de more cotidie solvere.

Paucis diebus ante quadragesimam Mag. Baptista, a P. Fran-
cisco Borja euocatus Hispalim, hac iter faciebat; a quo uiri pri-
marii hujus ecclesiae, quae dioecesis caput est, uix multis pre-
cibus impetrarunt ut diem unum Placentiae concionaturus mo-
raretur3 accidit autem ut is foret festus dies, duas igitur habuit
conciones: in religioso quodam monasterio unam, alteram in ea
ecclesia quam nuper nominaui; quas cum audisset, multum solatii
cepit uniuersa ciuitas. molestiae uero non minus cum accepisset
jam jam illum discessurum. Continuo ergo senatus cogitur. Re-
ctores et magistratus vrbis ad nos ueniunt, tanta septi hominum
frequentia, ut tumultus aliquis concitatus uideri posset congre-
gatam multitudinem spectanti. Patrem villanovam totius rei-
publicae nomine orant ne Baptistam alio mittat, neue patiatur
hinc discedere si oppidanos omnes magno uellet beneficio obli-
gare. Hos consecutus est vrbanus Praetor cum principibus ci-
uitatis: hoc ab ipsa ecclesia summa quadam contentione po—
stulatur: quibus omnibus Pater respondit integrum sibi non esse
iis obuiam ire, quae P. Franciscus cuique in mandatis dedisset.
His auditis, hominem conducunt, qui Patrem conueniat ubi ubi
sit, et quam maximis possit itineribus Baptistam anteire con—
tendat. Petunt ea a P. Francisco, quae coram a P. Villanoua
multis uerbis postularant: sperare se, scribunt, magis in dies.
profecturos si Resp. ista christiana talem digna esset conciona-

