AN. 1534 73

singulis quibusque diebus. Nam praeterquam quod nobis cum
scholasticis satis est magnus in confessionibus audiendis [labox-,]
ipsi quoque, qui ciuitatis communes scholas regunt, atquc
adeo praeter ipsos, et ciues non pauci, frequentissime ad poe-
nitentiae sacramentum concurrunt, ut iam nescio quid diuini
splendoris in tota hac ciuitate eniteat; neque sane desunt ma-
tronae plures salmanticenses, quae hoc ipsum faciant, inter
quas insignis quaedam Domina ‚Camarina 'est‚ quae, diuino
spiritu compulsa, uestium cultus atque adeo genera ornamen-
torum omnia ac deliciarum, in quibus haec nostra aetas nimium
misera felicitatem omnem locare Videtur, in vitae quoddam
genus honestissimum, orationem, ac lectionem sanctam liben-
tissime commutauit. Haec, cum diebus praeteritis rogaretur ut
solitis spectaculis interesse uellet, vitae suae ac sanctimoniae
indicium dedit. Sunt, inquit, in libello meo multa pulcherrima
mihi spectacula multoque gratiora quam quae amicis saeculi
huius exhiberi soleant. Erat autem liber ille de uario orationis
ac meditationis genere. “

Festum Assumptionis Beatae Mariae Virginis frequentia
eorum, qui de peccatis confiterentur, et ad sacram mensam
accederent, admodum celebre nobis fuit.

Nunquam apud nos desunt, qui sese spiritualibus exercitiis
totos dedant. Tres eruditi viri, sese nobis adiungere proximis
his diebus cupientes, ornnem lapidem ut reciperentur moue-
runt, e quibus duo iam quod exoptabant Diuina ope obtinuerunt.
Sunt illi quidem theologicis litteris mediocriter eruditi, sed vir—
tute ac bonis moribus singulares, ad omne opus bonum paratis-
simi; tertius uero Juri ciuili hactenus operam dedit, quod opti-
mae spei sit. Quartus cito uoti compos efficietur. Nec ii solum
sunt, qui huiusmodi sanctis ac piis desideriis excitati tamquam
crucifixi mundo ad nos eadem de causa concurrunt, de quibus
in primis fortasse litteris plura proximis. His mensibus praeter
eos, de quibus sumus locuti, 13 exercitia spiritualia apud nos
fecerunt: tres ex illis carthusiensium ordinem, unus Beatae Ma-
riae, quam de Mercede vocant, monasterium sunt ingressi. Duo
uero, quod multis precibus id petierunt, in nostram sunt ad-

¹ Catharina de Sarr'a, De reliquis benefactoribus vide Ρ. VALmvtA, Historia
Soc. Jesu in Provincia castellae, vol. 1, c, 11.

