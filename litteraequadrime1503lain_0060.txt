54 LITTERAE QUADRIMESTRES

simae, tum aliis etiam temporibus, vt sex sacri auriculares ¹, qui
tunc aderant, omnibus profecto, qui huc conueniebant, satis-
facere non possent; itaque alio ire cogebantur. Plurimi totius
vitae arcana confessario prodidere, vnde factum est vt, quae per =
viginti aut triginta annos furto ablata fuerant, restituerentur.
Quotidie id hominum genus conueniunt ad nos denuo. Verum
cumillis satisfacere nequaquam possimus, opperiri admonentur
donec tempus magis opportunum occurrat. Plerique horum aut
omnes fere suas frequentant confessiones atque communiones
cum magno quidem spiritali profectu.

Sunt autem horum nonnulli, qui cubandi ² tempore vna cum
siliis suas pronuntiant orationes, excutiuntque a peccatis con-
scientiam, alii vero sunt, qui se strenue verberibus caedunt quo-
tidie, alius quinquaginta, alius triginta et sex. Sunt praeterea,
qui in templis agricolas ⁵ atque mendicos quaerant, quorum hic
est numerus frequens. Conferunt se iidem in cauponas ea gra-
tia, ut quos offenderint, modo possint, ad confitendum et au-
diendum sacrum adducant. Itur etiam ad eosdem de nocte, vt
de Deo illis loquantur. Ex quo fit vt tam multos ex illis ad nos
adducant, vt cum omnes audire non valeamus, ad multa coeno-
bia utpote dominicorum ‘² caeterorumque ducantur.

Est quaedam huius ciuitatis pars quae dicitur Alcac‘zerc'a ⁵,
qua nihil hic, vt uulgo fertur, detestabilius erat: post quadra-
gesimam autem tam alia effecta est, vt ipsi adhuc, qui in ea ver—
sabantur, valde multumque mirentur: multi quippe illorum vi-
tam transigebant emendo quae furto a mancipiis ablata fuerant
et ab aliis, quibus aliquid vendere fas non erat. Nunc vero, Deo
optimo maximo gratia, tantum abest ab hac viuendi ratione vt,
qui id antea praestarent, vicinis ne id faciant persuadere conen-
tur. Inter caetera hoc vnum cumillis expenditur, vt persuadean-
tur scilicet nihil mali, nihil laboris, nihil denique necessitatis
illis obuenire nisi propter peccata in diuinam maiestatem com-
missa. Quod reuera ipsi praue admodum intellexerant, verum

 

 

¹ Sacerdotes, qui confitentes audirent.
² Rectius cubitum eundi.

³ Eos videlicet, qui mercede conducti agros colunt, quique si non conducantur , pe-
nuriam omnium rerum plerumque patiuntur.

⁴ Sic; rectius dominicanorum, hispane dominicanos et etiam doene'nz'cOS, fratres
scilicet Ordinis Praedicatorum.

⁵ Vide Ponaxct Clzronz'com t. tv. pag. 450, annot. 1.

