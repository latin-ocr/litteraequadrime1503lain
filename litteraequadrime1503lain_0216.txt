210 LITTERAE QUADRIMESTRES

rum nunc fere completum habemus. Hanc accessionem nos
sperare faciunt plurimi iuuenes, questum crebra cum nostris
colloquia et familiaris conuersatio, tum frequens confessio, ad
nostrum institutum non parum accendunt.

Concionantur germanice, uti solet, in ecclesia cathedrali
R. Ρ. Canisius, in nostra vero Godanus ¹ dominicis ac festis
diebus: fratres autem nostri ad alia templa, praedicationis quo-
que gratia, postulantur frequenter, quorum conciones multum
gratas esse populo numerus auctior atque attentior, necnon ad
finem vsque concionis auditorum constantia, facile arguunt.
Sed et RQS P. Lanoy, multis alioqui distractus curis et nego-
ciis, tandem foelices laborum suorum, ob hanc linguam susce-
ptorum 2, molitur edere partus, cuius exemplum nonnulli alii
quoque imitari student, vt ex lapidibus istis plurimos suscitet
Deus per eos Abrahae filios: quod futurum magis speramus si
nostris istis paruis conatibus sanctae uestrae accedant preces.

Fructus autem, qui ex his concionibus prouenit, non est exi·
guus, tum si frequentiores confessiones, tum maxime si maio-
rem ad cultum diuinum populi cernas deuotionem. Nam quoti-
diana sacra, quae ab hora 6.st hyberno quidem tempore usque
ad 9 vel 10 in templo nostro fiunt, permulti accedunt, tam hi-
spani quam germani, quos singularis quaedam ad nostra sacra
trahit deuotio. Diebus autem festis longe maior est quam antea
populi frequentia, quos, praeter nostrorum sacra, singularis
quoque optime nunc reparati templi cultus inuitat, vt etiam huic
extranei sacerdotes moti libentius in nostro templo sua per-
soluant sacra. Non pauci etiam ad ipsius cultum atque ornatum
promouendum, religioso quodam affectu ducti, pleraque nec pa-
rui quidem precii ornamenta, tum altarium, tum aliarum rerum,
suppeditauere, inter quos proximis diebus matrona quaedam
bohemica, multum Societati deuota, calicem preciosum vna
cum suis appendicibus nobis donauit. Plura alia in dies offe-
runtur, quae cum repudiamus, ne superflua habere videamur,
magnam admirationem id in ipsis excitat et aedificationem.

¹ P. Nicolaus Goudanus.
⁴-’ “Ipse etiarn P. Lanoyus, licet multis curis et negociis districtus, Germanicae lin-

guae difficultatem superare <quod ipsi longe laboriosius crat, cujus idioma vernaculum
gallicum fuit, quam aliis quibus flandi-icum erat) studio et exercitatione nitebatur, cu-
jus exemplum et alii sequebantur, ut saltem in colloquiis et confessionibus, eis qui tan—
tum germanicam linguam tenebant, prodesse posset.„ Pomm-cus, in Chronico, t. v, ubi-

agit de Collegio Viennensi.

